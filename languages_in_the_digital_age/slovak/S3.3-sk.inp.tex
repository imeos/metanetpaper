\noindent Na konci roka 2010 bola veľkosť slovenskej internetovej
populácie približne 2 394 000, čo je viac ako 44\,\% všetkých
Slovákov. V~prípade mladšej generácie je toto percento omnoho
vyššie, keďže mladí ľudia trávia počas dňa mnoho času na
internete. Do konca roka 2010 prekročil počet slovenských domén
hranicu
231-tisíc\footnote{\url{https://www.sk-nic.sk/documents/pdf/2010-12-31_SK-NIC_PS.pdf}}.
Podiel .sk domén na svetovom internete bol na konci roka 2010
približne \emph{1\,\textperthousand}\footnote{Počet všetkých domén
podľa \url{http://www.verisigninc.com} dosahoval na konci roka 2010
približne 200 miliónov.}. Na internete sa slovenčina s~diakritikou
objavila v~polovici 90. rokov 20. storočia. Sféra internetovej
komunikácie a~texty, ktoré sa na internete nachádzajú, sú
zaujímavé z~hľadiska výskumu prirodzeného jazyka, ale aj
z~hľadiska možnosti zberu štatistických materiálov. Internet je aj
miestom využívania rôznych aplikačných oblastí, ktoré ako zdroj
využívajú jazykové dáta. 

Rovnako ako pri mnohých iných európskych jazykoch, aj pre začiatky
používania slovenčiny na internete\footnote{Nielen na internete, ale všeobecne vo výpočtovej technike.} bolo typické vynechávanie diakritiky. Kvôli
zmätkom s~kódovaním znakov na konci 80. a~začiatkom 90. rokov 20.
storočia a~nedostatočnej softvérovej podpore rozličných znakových
kódovaní začal „správny“ pravopis na internete prevládať až
koncom 90. rokov. V~súčasnosti, pri takmer univerzálnom používaní
kódovania Unicode a~UTF-8, neexistujú žiadne nevyriešené problémy
a~diakritika sa používa univerzálne (v~neformálnych kontextoch,
napr. v~e-mailoch a~na diskusných fórach a~hlavne v~SMS správach
sa však bežne používa slovenčina bez diakritiky).

Osobitnou kategóriou sú bilingválne slovníky, ktoré sú voľne
prístupné slovenským používateľom internetu na troch veľkých
slovenských portáloch (\emph{azet.sk}, \emph{centrum.sk},
\emph{zoznam.sk}).

Spoločnosť Google vyvíja voľne dostupný automatický prekladač
textov z~rôznych jazykov do slovenčiny a~naopak. Miera správnosti je
však v~prípade väčšiny jazykov nízka. Zaujímavý je vzájomný
preklad medzi blízkopríbuznými jazykmi slovenčina-čeština a
čeština-slovenčina, kde je úspešnosť a~správnosť prekladu
pomerne dobrá. Samozrejme, aj tento preklad je miestami nesprávny, ale je
omnoho úspešnejší ako preklad medzi slovenčinou a~angličtinou,
nemčinou, francúzštinou a~inými rozšírenými jazykmi.

O~využívaní internetových zdrojov používateľmi slovenského
internetu svedčí aj vyše 60-tisíc slovenských registrovaných
používateľov internetovej encyklopédie Wikipédia v~slovenskom
jazyku. Slovenská Wikipédia obsahuje vyše 285-tisíc
článkov.
