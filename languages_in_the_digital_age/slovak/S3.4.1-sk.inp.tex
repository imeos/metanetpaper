Slovak Online\footnote{\url{http://www.slovake.eu}} je projekt poskytujúci webový portál umožňujúci bezplatné štúdium slovenského jazyka prostredníctvom e-learningu. Ponúkané jazykové kurzy rôznych úrovní (minikurz pre turistov, kurzy A1 a~A2 podľa Spoločného európskeho referenčného rámca) sú rozdelené do tematických kapitol a~doplnené audio a~videonahrávkami a~cvičeniami. Stránka obsahuje aj prehľad slovenskej gramatiky a~pravopisu, prekladový slovník a~jazykové hry. Poskytuje takisto základné informácie a~zaujímavosti o~Slovensku a~slovenčine, knižnicu s~ukážkami diel slovenských autorov a~možnosť komunikácie medzi zaregistrovanými používateľmi formou textových správ.

Cieľovou skupinou stránky sú cudzinci žijúci na území Slovenska, partneri v~zmiešaných manželstvách, obyvatelia pohraničných oblastí, Slováci žijúci v~zahraničí, slovakisti a~slavisti, imigranti, študenti a~turisti. V~súčasnosti stránka existuje v~nemeckej, anglickej, esperantskej, francúzskej, litovskej, poľskej a~slovenskej verzii.

Projekt, ktorý je prvým svojho druhu, vznikol na základe skúseností získaných prevádzkou stránky lernu!\footnote{\url{http://www.lernu.net}}, najväčšieho portálu na učenie sa jazyka esperanto. Projekt Slovak Online podporila Európska komisia v~rámci programu KA2 – languages – program celoživotného vzdelávania. Realizátorom projektu je občianske združenie Edukácia@Internet (Slovensko), partnermi sú Jazykovedný ústav Ľudovíta Štúra SAV (Slovensko), Studio GAUS (Nemecko), Vilniaus universitas (Litva), Wyższa Szkoła Informatyki, Zarządzania i~Administracji w Warszawie (Poľsko) a~Slovak Centre London (Spojené kráľovstvo Veľkej Británie a~Severného Írska).
